---
layout: post
title: संघर्ष एक धारणा
---
समय के साथ साथ हमें ऐसे प्रथा, रीतियों, धार्मिक अन्धविश्वाशो इत्यादि को समाप्त करना चाहिए जो कि समाज और स्वयं के विकास में बाधा उत्पन्न करती है|



हमारा इतिहास बताता है कि बिना संघर्ष किये कुछ नहीं मिलता है और इसी सिधांत को हम सिद्ध करने की कोशिश करते रहते है क्यूँ की हमने हमेशा से अपना जीवन दासो की तरह व्यतीत किया है|



कभी किसी राजा के क्षत्रछायें में तो कभी किसी विदेशी आन्क्रन्ताओ के भय शासन काल में, अगर इन सबसे बचे तो अकाल व बाड़ जैसे राक्षश से हारे, और अगर सबसे बचे तो देवी देवताओं ने नहीं छोड़ा, ये भी किसी ना किसी रूप में हमेशा त्याग, संघर्ष कराये बिना नहीं माने, कभी लाखो दूर नंगे पाँव बुला लिया तो कभी हिमालय पर बिना आक्सीजन (स्वास) चढ़ा दिया और अंततः फिर भी दर्शन नहीं दिए अंततः आभाष कराया कि देवताओं को खुश करने हेतु कुछ और संघर्ष, त्याग व बलिदान देना बाकी है|



असल में वास्तविकता ये है कि देवी, देवता जो लोग सबल है उनसे कुछ नहीं मांगते वो हमेशा निर्बल, गरीब, समाज के शोषित व्यक्ति को ही तंग करते है और उससे ज्यादा संघर्ष और बलिदान मांगते है|



सबके लिए अलग अलग बलिदान का प्रावधान है, बलिदान की कहानी ये है कि जो कमजोर है वही बलि का बकरा है नहीं तो देवी देवता सिंह यानी शेर की बलि मांगते इससे अत्यधिक प्रशन्न होते|



तो ये तो तय है कि देवी, देवता हमेशा निर्धन, निर्बल को ज्यादा तंग करते है और बलि भी कमजोरो की मांगते आये है अब उन्हें भी पता है हांड मांस का इंसान नरभक्षी जैसे शेर जैसे जंगली जानवर की बलि तो दे नहीं सकता अगर उसकी बलि देने गया तो स्वयं बलि चढ़ सकता है तो बलि हेतु बकरे या उससे निर्बल पशु के बलि का प्रावधान बना दिया|



अब आप सोच रहे होंगे की बलि की प्रथा तो बंद हो चुकी है अब इस पर कैसी चर्चा|



बलि प्रथा बंद हो चुकी है क्यूँ की कुछ समय उपरांत हमें आभाष हुआ कि यह क्रूर प्रथा थी तो इसका उल्मुलन होना चाहिए समय के साथ साथ बहुत सारे परम्पराओ ने हमें विनाश के तरफ ले गए जिसका समय समय पर उल्मुलन होता रहा है जैसे की विधवा प्रथा, सती प्रथा, बाल विवाह इत्यादि|



आज हम लोकतंत्र शासन प्रणाली में है और अपने विचारो को भी लोकतांत्रिक बनाने की आवश्यकता है|



महिलायें समाज में अपनी पहचान हेतु पुरुष पर निर्भर ना रहे इसके लिए उन्हें ही स्वयं को जागरूक होना होगा और पुरुषो के मिथ्या अहंकार को तोडना होगा| महिलायें सभ्य समाज का आधार है अतः ऐसे परंपरा, अन्धविश्वाश को अपने और समाज से दूर करे जो समाज के कल्याण में कोई भूमिका नहीं है|



वर्तमान समय में पंडित, पंडिताई, पूजा, पाठ ये सब मन को शान्ति का माध्यम नहीं अपितु एक व्यसाय बन चूका है|



अगर व्यक्ति विशेष को अपना और अपने परिवार का सामाजिक व अध्यात्मिक कल्याण करना है तो वैदिक शास्त्रों, सनातन धर्म को और उसकी संस्कृत का अनुसरण करे|



सबसे बड़ा धर्म ‘सेवा’ है| हर एक मनुष्य किसी ना किसी रूप में किसी ना किसी का जीवन पर्यन्त सेवा करता रहता है फिर चाहे वो धनवान हो या निर्धन, नारी या नर, पति या पत्नी, पिता वो या पुत्र हो सभी ही सेवा धर्म से बाधित है|
